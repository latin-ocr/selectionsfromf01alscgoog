amsa ι. aar. xxvi. 25

aufugerat, cum respiciens videt magnis intervallis sequen-
tes. uuum haud procul ab sese abesse: iu eum magno
impetu rediit, et, dum Albanus exercitus inclamat Curiatiis,
uti opem ferant fratri, jam Horatius, caeso hoste victor,
secundnm pugnam petebat. Tunc clamore, qualis ex5 '
insperato faventium solet, Romani adjuvant militem suum,
et ille defungi proelio festinat. Prius itaque, quarn alter,
qui nec procul aberat, consequi posset, et alterum Curiatium
conficit. Jamque, aequato Marte, singuli supererant, sed
nec spe nec viribus pares: alterum intactum ferm corpus, 10
et geminata victoria, ferocem in certamen tertium dabat,
ulter, fessum vulnere fessum cursu trahens corpus, vi·
utusque fratrum ante se strage, victori objicitur hosti. Nec
illud proelium suit: Romanus exsultans “duos’' inquit
“fratrum Manibus dedi, tertium causae belli hujusce, ut 15
Romanus Albano imperet, dab0:'’ male sustinenti arma
gladium superne jugulo defigit, jacentem spoliat. Romani
· ovantes ac gratulantes Horatium accipiunt eo majore oum
gaudio, quo prope metum res fuerat. Ad sepulturam inde
suorum nequaquam paribus animis vertuntur, quippe im· 20
perio alteri aucti, elteri ditionis alienae facti. Sepulchra
exstant quo quisque loco cecidit, duo Romana· uno loco
propius Albam, tria Albana Romam versus sed distantia
locis, utet pugnatum est. XXVI. Priusquam inde di-
grederentur‚ roganti Mettio, ex foedere icto quid imperaret, 25
imperat TulluS, uti juventutem in armis habeat: usurum
se eorum opera, si bellum cum Veientibus foret. Ita
exercitus iude domos abducti. Princeps Horatius ibat,
·trigemina spolia prae se gerens: cui soror virgo, quae c
desponsa uni ex Curiatiis fuerat, obvia ante portam Cape· ³0
uam fuit: cognitoque super humeros fratris paludamento
spo‘nsi, quod ipsa confecerat, solvit crines et flebiliter
nomine sponsum mortuum appellat. Movet feroci juvent
animum comploratiosororis iu victoria sua tantoque gau.
dio publico: stricto itaque gladio, simul verbis increpans ³5
transfigit puellam: “abi hinc curn immaturo amore ad
sponsunf’ inquit, “oblita fratrum mortuorum vivique,
oblita patriae: sic eat, quaecumque Romana lugebit ho-
aiem.'' Atrox visum id facinus patribus plebique: sed
recens meritum facto obstabat. Temen raptus in jus ad 40

regum. Rex, ne ipse tam tristis ingratique ad vulgus
judicii, ac secuudum judicium, supplicii auctor esset,
coneilio populi advocato, “duumviros'' inquit, “qui ilo-
ratio perduellionem judicent, secundum legem facio.''

 

